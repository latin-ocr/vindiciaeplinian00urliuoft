 

Liber V I . 105

Totum locum adscripsi, quo melius appareat, quam
perverso ordine cursus nobilissimi fluminis enarretur. Fer·
rem tantam scriptoris negligentiam in remotis ignotisque
regionibus: Seleucae vero ac Mesenes situm a Plinio tam
apertis erroribus admixtis describi potuisse numquam con·
cedam. Duo sunt praesertim quae correctione indigent.
Primum fieri non potuit ut Tigris postquam Apameam
pervenit meridiem petens Seleuciam reverteretur, quae,
ut ab ipso Plinio traditum est, amplius centum milibus
passuum et quidem septentrionem versus distabat: deinde
quo tandem modo inter Choaspis confluentem et lacus
Chaldaicos id est in Characenes confiniis inter Seleuciam
et Ctesiphontem lapsus dicetur? Et hic quidem manife-
stus scribarum error etiam eo proditur, quod Plinius su-
periore illo loco quem ipse laudat, de neutra urbe locutus
est. Respicit enim ξ. 100, ubi quod Choaspen Eulaeum
nominat non est quod mireris. Utrumque enim nomen
promiscue a veteribus usurpari post alios docuit et cur
ita fieret explicuit Forbiger v01.11. p.581. De Seleucia
vero et Ctesiphonte ne γρῦ quidem. Idem igitur h. l.
evenit, quod iam saepius admissum esse vidimus, ut verba
inter Seleuciam et Ctesiphontem vectus alieno loco arche-
typo codici insererentur. Scilicet pertinent ad proximum
sensum, quo nunc cursus Tigris magno saltu aGordyene
Apameam facto interrumpitur, atque ibi post vocem Gor-
dyaeorum reponenda sunt. Prior autem locus tum demum
emendari poterit quum Apameae situm exploraverimus.
Quum autem Plinius et Stephanus eo loco positam esse
tradant, ubi dividatur Tigris, eundem occupasse eonsen-
taneum est, ubi nunc Kut el Hamara in Kieperti tabula
regni Ottomanici reperitur. Inde enim flumen Schatt el
Hijeh sive el Hamra dictum, alter qui a Plinio vocatur
alveus, recta meridiem versus Babyloniae campos secat

