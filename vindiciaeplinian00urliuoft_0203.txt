Quod laborem ante hos decem annos intermissum nunc
demum resumo, propterea maxime factum est, quoniam
editionis, quam a L udovico Iano, viro doctissimo mihique
amicissimo, parari cognoveram, progressum exitumque ex-
spectare statueram. Spem enim conceperam laetissimam,
fore ut multi Silligii errores a viro sagacissimo, criticae
artis perito, de Plinii naturali historia praeclare merito
tollerentur. Neque haec spes me fefellit. Quamquam enim
interdum aut Silligio potius aut vulgatis ante eum
exemplaribus assentior, aliquanto tamen pluribus locis sa-
lutarem manum ab Jano allatam* esse magna cum animi
voluptate intellexi. De nonnullis autem ipse quid sentirem,
in chrestomathia Pliniana anno MDCCCLVII. edita in-
dicavi. Interea hoc quoque accidit percommode, ut et Gras-
b ergeru s a. MDCCCLX. usum Plinianum summa industria
illustrare aggrederetur et Detlefsenius v. d. in eleganti
quam museo Rhenano a MDCOCLX. inseruit dissertatione
de codicum manu scriptorum auctoritate accurate et lucu-
lenter disputaret, Felsius in commentatione laboriosissima
a. MDCCCLXI. de codicum fatis, fide atque auctoritate
sollerter et diligenter ageret, quos nuperrime secuti sunt
Michelius in docta dissertatione de codice Luciliburgensi
scripta quam in ephemeridibus a me editis (Eos Π. 3)

l ἦε

