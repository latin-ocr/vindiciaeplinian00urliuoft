135

108 Liber V Ι.
140 = ibidem.

Charax oppidum Persici sinus intimum (§.138)
Prius fuit a litore stadia X maritimum — et iam
Vipsanda porticus habet, —- Iuba vero prodente
L M p.3 nunc abesse a litore CXX M legati Arabum
nostrique negotiatores, qui inde venere, affirmant.
Nec ulla parte plus aut celerius profecere terrae
fluminibus invectae maris; id mirum est rel.

Silligius „locum,“ inquit, „sine melioribus codd.
numquam restituendum talem, qualem libri nostri ex-
hibent, corruptum exhibui, cum coniecturarum quae hu-
cusque prolatae sunt nulla satisfaciat.“ Recte ille qui-
dem de coniecturis iudicavit: nam adhuc VV.DD. ingenio
ut fit 'abusi a codd. Mss. vestigiis mirum quantum prae-
ter ullam necessitatem recesserunt: de libris vero Mss.
et hic et saepe iniquius sensit vir diligentissimus. Nam
etsi tantum absum ut vel optimum A libri Bambergensis
praestantiae parem esse dicam, ut nullius fere scriptoris
veteris codices tot mendis inquinari quam Plinium profi-
tear: permulta tamen ita esse comparata existimo, ut le-
nibus remediis ex ipsis nostris codicibus sanari possint.
Atque hic locus, de quo sese desperare fatetur V. D.‚
nna litterula mutata tam evidenter emendabitur, ut ne ipsi
quidem Silligio dubii quidquam relictum fore confidam. Miras
sane viri docti lectiones exhibent: inde pseudoporticus habet
Gelenius et Frobenius, etiam Ipsamla portum habuit mutianus,
ipsa tum portum habuit vel iam inde ipsa portum habet Da·
lecampius, ipsa inde portum habuit llarduinus, velex ipso-
rum ingenio vel compendiis librorum Mss. male intellectis
prognatas. Nam quod iam e Barbari codicibus scriptura
in psanda porticus habet facile elici poterat nomen pro-

 

