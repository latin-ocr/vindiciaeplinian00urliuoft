 

ff
'

Liber VII. 135

legendum esse conieceram arcem et simul monueram,
loco Plinii XXXV. 97. (10.) evinci> curiam Iuliam incen-
dio Neroniano non esse consumptam. Quod cum Berg-
kium V. D. latuerit, quum Ind. praelect. Marb. a. MDCCCLI.

p.X. iisdem verbis ad litem quae olim iusto acrius inter
Beckerum et me agitata erat, dirimendam uteretur, hanc
quoque coniecturam, quae Silligii diligentiam non fugit,
hic repetere atque paulo uberius exponere licebit. Fieri
enim numquam potuisse ut ei qui a Curiae gradibus solis
occasum observaret, a columna Maenia ad carcerem sidus
inclinari videretur, id et ab omnibus qui curiam Hostiliam
gravissimis argumentis permoti in ea fori Romani parte
collocaverunt, quae ad meridiem orientemque spectans a
novis tabernis antiquitus appellabatur, perspectum est et
quotidie Romae intelligere licet. Tantum enim abest ut
sol prope carcerem occidat, ut a regione carceris emenso
caelo meridionali ad eam, ubi columna Maenia stetisse
putanda est, ct Capitolium inclinetur et Tiberim versus
a sinistra parte Capitolii ex oculis hominum evanescat.
Carcer enim inter orientem et septentrionem fori situs est.
Quapropter Bunsen.Descr.U. Rom. vollll. p.11.p.43. ipsam
columnam ad carcerem sitam fuisse putavit, e cuius sa-
stigio accensus consulum, ubi solem inclinari vel Capito-
lio abscondi animadvertisset, supremam pronuntiasset.
Quam explicationem certatim a viris doctis resutam (cf.
Miiller. in Bullet. instit. archaeol. 1839. p. 170 sqq. ‚ Osann.
De col. Maenia p. 8 sqq. ‚ Becker. Rom. antiq. vol. Ι. p. 322)
ego quoque in libello contra Beckerum scripto Ram. Το-
pogr. in Leipzig p. 24. falsam esse intellexi. Nam ut omit-
tam supremam non in foro sed Varrone teste L. L.V1.2.
in comitio pronuntiari solitam esse, et fleri vix potuisse
ut quotidie scala admota in columnam accensus ascende-
ret, „inclinato sidere“ non certum aliquod temporis momen-

